<h1 id="o-hře-racetrack">O hře Racetrack</h1>
<p>Hra Racetrack se většinou hraje s tužkou a papírem v několika lidech. Každý hráč má jedno autíčko a cílem hry je projet předem namalovanou závodní dráhu za co nejméně tahů. Každé autíčko má svůj vektor pohybu, který znázorňuje, kterým směrem a jak rychle se autíčko pohybuje. Každé kolo je nová pozice autíčka určena tím, že je k jeho pozici přičten jeho vektor pohybu. Hráči autíčka ovládají tím, že každé kolo mohou obě složky (složka rovnoběžná s x-osou a složka rovnoběžná s y-osou) vektoru pohybu svého autíčka zvětšit nebo zmenšit o 1, nebo ponechat stejné.</p>
<h1 id="o-aplikaci">O aplikaci</h1>
<p>Tato aplikace je počítačovým zpracováním hry Racetrack s rozhraním pro jednoduchou implementaci vlastního AI.</p>
<p>Aplikace umožňuje:</p>
<ul>
<li><p>Hrát hru Racetrack na různých mapách v libovolném počtu hráčů.</p></li>
<li><p>Hrát proti AI protivníkům.</p></li>
<li><p>Nechat proti sobě hrát pouze AI hráče.</p></li>
<li><p>Přidat do hry vlastní AI pomocí jednoduchého rozhraní.</p></li>
<li><p>S pomocí Tiled map editoru lze jednoduše vytvořit další mapy do hry.</p></li>
</ul>
